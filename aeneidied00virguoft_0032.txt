28 AENEIS.

Aeneas enters a temple ,· seez‘ng the T rcy'an ballles depz'cled οη

ils walls, hc z's moved lo [cars.

Lucus in urbe fuit media, laetissimus umbra,
quo primurn iactati undis et turbine Poeni
effodere loco signum, quod regia Iuno
monstrarat, caput acris equi : sic nani fore bello
egregiam et facilem victu per saecula gentem. 445
Hic templum Iunoni ingens Sidonia Dido
condebat, donis opulentum et numine divae,
aerea cui gradibus surgebant limina nexaeque
aere trabes, foribus cardo stridebat aenis,
Hoc primum in luco nova res oblata timorem 450
leniit, hic primum Aeneas sperare salutem
ausus et afflictis melius confidere rebus.
Namque sub ingenti lustrat dum singula templo
reginam opperiens, dum, quae fortuna sit urbi,
artificumque manus inter se operumque laborem
miratur, videt Iliacas ex ordine pugnas
bellaque iam fama totum vulgata per orbem,
Atridas Priamumque et saevum ambobus Achillem.
Constitit, et lacrimans ‘Quis iam locus,' inquit, ‘Achate,
quae regio in terris nostri non plena laboris? 460
En Priamus. Sunt hic etiam sua praemia laudi;
sunt lacrimae rerum et mentem mortalia tangunt.
Solve metus3 feret haec aliquam tibi fama salute1n.’
Sic ait, atque animum pictura pascit inani
multa gemens, largoque umectat flumine vultum. 465
Namque videbat, uti bellantes Pergama circum
hac sugerent Graii, premeret Troiana iuventus‘3
hac Phryges, instaret curru cristatus Achilles.

