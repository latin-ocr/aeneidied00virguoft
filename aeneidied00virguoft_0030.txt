26 AENEIS.

Namque tibi reduces socios classemque relatam 390
nuntio et in tutum versis Aquilonibus actam,

ni frustra augurium vani docuere parentes.

Aspice bis senos laetantes agmine cycnos,

aetheria quos lapsa plaga Iovis ales aperto

turbabat caelo ,· nunc terras ordine longo 395
aut capere aut captas iam respectare videntur:

ut reduces illi ludunt stridentibus alis

et coetu cinxere polum cantusque dedere,

haud aliter puppesque tuae pubesque tuorum

aut portum tenet aut pleno subit ostia velo. 400
Perge modo et, qua te ducit via, dirige gressum.'

Aeneas recogm'ses lzss mother, who wraps him and lzz's com-

pam'ons z'n a cloud and repairs lo [κεν Paphiam shrine.

Dixit, et avertens rosea cervice refulsit,
ambrosiaeque comae divinum vertice odorem
spiravere3 pedes vestis defluxit ad imos:
et vera incessu patuit dea. Ille ubi matrem 405
agnovit, tali fugientem est voce secutus:
‘Quid natum totiens, crudelis tu quoque, salsis
ludis imaginibus? cur dextrae iungere dextram
non datur, ac veras audire et reddere voces?'
Talibus incusat, gressumque ad moenia tendit. 410
At Venus obscuro gradientes aere saepsit,
et multo nebulae circum dea fudit amictu,
cernere ne quis eos neu quis contingere posset
molirive moram aut veniendi poscere causas.
Ipsa Paphum sublimis abit, sedesque revisit 415

