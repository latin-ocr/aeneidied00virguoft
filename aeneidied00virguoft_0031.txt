LIBER I. 390—440. 27

laeta suas, ubi templum illi, centumque Sabaeo
ture calent arae sertisque recentibus halant.

Aeneas survcyz'ng tlte ειζι· marvcls ‹zl llzc works, and mingles

wilh she crozt'd tmsesn.

Corripuere viam interea, qua semita monstrat:
iamque ascendebant collem, qui plurimus urbi
imminet adversasque aspectat desuper arces. 420
Miratur molem Aeneas, magalia quondam,
miratur portas strepitumque et strata viarum.
Instant ardentes Tyrii, pars ducere muros
molirique arcem et manibus subvolvere saxa,
pars optare locum tecto et concludere sulco. 425
iura magistratusque legunt sanctumque senatum.
Hic portus alii effodiunt; hinc lata theatris
fundamenta petunt alii, immanesque columnas
rupibus excidunt, scaenis decora alta futuris:
qualis apes aestate nova per florea rura 430
exercet sub sole labor, cum gentis adultos
educunt fetus, aut cum liquentia mella
stipant et dulci distendunt nectare cellas,
aut onera accipiunt venientum, aut agmine facto
ignamm fucos pecus a praesepibus arce11t3 435
fervet opus, redolentque thymo fragrantia mella.
‘O fortunati, quorum iam moenia surguntl¹
Aeneas ait, et fastigia suspicit urbis.
Infert se saeptus nebula (mirabile dictu)
per medios miscetque viris, neque cernitur ulli. 440

