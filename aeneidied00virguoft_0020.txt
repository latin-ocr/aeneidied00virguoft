16 AENEJS.

vicit hiemps3 laxis laterum compagibus omnes
accipiunt inimicum imbrem rimisque fatiscunt.

lVeplune, roused by the uproar‚ rebukes llze winds
and calms the lempesl.

Interea magno misceri murmure pontum
emissamque hiemem sensit Neptunus et imis
stagna refusa vadis, graviter commotus; et alto
prospiciens summa placidum caput extulit unda.
Disiectam Aeneae toto videt aequore classem,
fluctibus oppressos Troas caelique ruina.

Nec latuere doli fratrem Iunonis et irae.

Eurum ad se Zephyrumque vocat, dehinc talia fatur:

‘Tantane vos generis tenuit fiducia vestri?
iam caelum terramque meo sine numine, venti,
miscere, et tantas audetis tollere moles?
quos ego—sed motos praestat componere fluctus:
post mihi non simili poena commissa luetis.
Maturate sugam, regique haec dicite vestro:
non illi imperium pelagi saevumque tridentem,
sed mihi sorte datum. Tenet ille immania saxa,
vestras, Eure, domos; illa se iactet in aula
Aeolus et clauso ventorum carcere regnet!

Sic ait, et dicto citius tumida aequora placat,
collectasque sugat nubes solemque reducit.
Cymothoe· simul et Triton annixus acuto
detrudunt naves scopulo ‚· levat ipse tridenti
et vastas aperit syrtes et temperat aequor,
atque rotis summas levibus perlabitur undas.

Ac veluti magno in populo cum saepe coorta est

125

¹30

135

¹40

145

