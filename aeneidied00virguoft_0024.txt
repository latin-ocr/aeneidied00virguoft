20 AENEJS.

constitit et Libyae defixit lumina regnis.

Atque illum tales iactantem pectore curas

tristior et lacrimis oculos suffusa nitentes
alloquitur Venus: ‘O qui res hominumque deumque
aeternis regis imperiis et fulmine terres,

quid meus Aeneas in te committere tantum,

quid Troes potuere, quibus tot funera passis
cunctus ob Italiam terrarum clauditur orbis?
Certe hinc Romanos olim volventibus annis,

hinc fore ductores revocato a sanguine Teucri,
qui mare, qui terras omni dicione tenerent,
pollicitus: quae te, genitor, sententia vertit?

Hoc equidem occasum Troiae tristesque ruinas
solabar satis contraria fata rependens;

nunc eadem fortuna viros tot casibus actos
insequitur. Quem das finem, rex magne, laborum?
Antenor potuit mediis elapsus Achivis

Illyricos penetrare sinus atque intima tutus

regna Liburnorum et fontem superare Timavi,
unde per ora novem vasto cum murmure montis
it mare proruptum et pelago premit arva sonanti.
Hic tamen ille urbem Patavi sedesque locavit
Teucrorum, et genti nomen dedit armaque fixit
Tro'sa, nunc placida compostus pace quiescit:
nOS‚ tua progenieS, caeli quibus annuis arcem,
navibus (infandum) amissis unius ob iram
prodimur atque Italis longe disiungimur oris.

Hic pietatis honos? sic nos in sceptra reponis?

²40

245

250

